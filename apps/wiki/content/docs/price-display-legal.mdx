---
title: "Mag Swyp de prijzen van producten weergeven zonder expliciete voorafgaande goedkeuring van de leverancier?"
description: "Juridische basis voor het weergeven van prijzen op Swyp"
---

Ja, Swyp mag de prijzen van producten weergeven zonder voorafgaande expliciete goedkeuring, mits bepaalde voorwaarden gerespecteerd worden.
Volgens juridisch advies is het weergeven van feitelijke gegevens, zoals prijzen, toegestaan onder het principe van vrijheid van handel en vrije concurrentie.
Zolang de prijzen geen auteursrechtelijk beschermde elementen bevatten en geen substantiÃ«le investering in een databank wordt aangetast, kan Swyp deze informatie rechtmatig weergeven.

Bovendien handelt Swyp als een agent namens de tandarts. De tandarts ziet via Swyp exact dezelfde informatie die hij ook zou zien wanneer hij rechtstreeks de website van de leverancier bezoekt. Er wordt geen specifieke leverancier of goedkoopste optie gepromoot; Swyp maakt enkel het bestelproces sneller, gemakkelijker en frustratievrij.

Swyp volgt hierin dezelfde aanpak als Vetcove (https://shop.vetcove.com/) en Dentira (https://www.dentira.com/). Swyp logt niet automatisch of anoniem in bij leveranciers. In plaats daarvan logt de tandarts zelf in via zijn bestaande leveranciersaccount. Swyp toont vervolgens de prijzen en beschikbaarheid die de tandarts ook direct bij zijn leverancier zou kunnen zien.
Er is dus geen sprake van ongeautoriseerde toegang, geen schending van algemene voorwaarden, en geen publieke verspreiding van leveranciersdata.
Swyp functioneert simpelweg als een hulpmiddel dat de gebruiker in staat stelt sneller en overzichtelijker te bestellen binnen zijn eigen bestaande rechten en accounts. 